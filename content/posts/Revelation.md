---

title: غرق در معاصریت

date: ۱۴۰۲-۰۶-۹

description: مردم قیام میکنند زیرا به زعم خود نمیتوانند نفس بکشند

image: images/IMG_20230429_082747_893.jpg

tags:

   - آزادی

   - انقلاب

   - فرمالیستی

---

حالا که در آستانه‌ی انقلابِ ايران هستیم، سوال این است: انسانی كه زيستِ او معاصر با انقلاب قبلی (جمهوری اسلامی) بوده، چگونه انسانی‌ست؟ انسانی كه به قصدِ اعتنا به سُنت‌های مطلوبش و ستيز با مدرنيته‌ی القايی انقلاب كرد، اما حالا به دردهای انسانِ دورانِ مدرن مبتلا شده است.

زيگمونت باومن -فيلسوف و جامعه‌شناسِ لهستانی- وضعيتِ انسانِ معاصر را همانند وضعيتِ مسافرانِ هواپيمايی می‌داند كه متوجه می‌شوند كسی در كابينِ خلبان نيست و باندِ فرودگاهِ مقصد نيز در دست احداث است. وضعيتِ مشابه امروزِ يک ايراني كه فرآيندِ "معاصر شدن" را آن هم با چشيدنِ حداقلیِ مدرنيته و سوار بر چيزی كه هرگز شبيه به سازه‌ای مدرن نيست، تجربه می‌كند. 

زيگمونت باومن، انسانِ معاصر را مايل به بازگشت به گذشته و نااميد از آينده اتوپيايیِ خود می‌داند، به نحوی كه انسانِ معاصر هر لحظه ممكن است به اين باور برسد كه آينده پيش از اين مُبهم بود، اما حالا نه تنها مبهم نيست، بلكه "نيست"!

بلای بی‌آيندگیِ مدنظرِ باومن همان چيزی است كه انقلابِ ما (ج.ا) و انسانِ معاصر با اين انقلاب به آن دچار هستند.

در اصل می‌توان اغلبِ انقلاب‌ها را از همان لحظه‌ی رخداد، "بی‌آينده" دانست. زيرا "انقلاب‌ها" از ديدگاهِ تئوريک عمدتا در مقام "جنبش" صادق هستند و در مقامِ "نظام سياسی" كاذب.

از ديدگاهِ عملی نيز انقلاب‌ها غالبا با چشم‌اندازی مشخص رخ نمی‌دهند و گاهی براي وقوع تنها به يک دليلِ ساده نياز دارند: مردم قيام می‌كنند؛ زيرا به زعمِ خود ديگر نمی‌توانند "نفس" بِكِشند.
