---

title: شبکه سازی، قدرت اجتماع

date: ۱۴۰۲-۰۳-۴

image: images/IMG_20240329_190818_765.jpg

description: شبکه سازی موضوعیه که بین افراد علاقه‌مند به کسب کار زیاد در موردش صحبت میشه، به طور ساده بخوام تعریفش کنم اصطلاحا به برقراری ارتباط کارآمد بین افراد گفته میشه، با اینکه بیشتر در کسب و کارها بهش توجه میشه اما برای ابعاد دیگه‌ی زندگی هم مفیده

tags:

   - شبکه سازی

---
شبکه سازی موضوعیه که بین افراد علاقه‌مند به کسب کار زیاد در موردش صحبت میشه، به طور ساده بخوام تعریفش کنم اصطلاحا به برقراری ارتباط کارآمد بین افراد گفته میشه، با اینکه بیشتر در کسب و کارها بهش توجه میشه اما برای ابعاد دیگه‌ی زندگی هم مفیده.

🔹فایده شبکه سازی به طور خلاصه اینه که افرادی که با ما ارتباط میگیرن و داخل شبکه ما قرار میگیرن از ما تو زمینه‌های مختلف کمک میکنن و یا بهمون حس خوب میدن، مثلا به ما حس دوست داشتنی و ارزشمند بودن میدن، اطلاعات و تجربیاتشونو با ما به اشتراک میگذارن، ما رو به افرادی که ممکنه باشون همکاری داشته باشیم معرفی میکنن، وقتی به مشکل بخوریم و نیاز به حمایت مالی و یا کاری داشته باشیم کنارمون هستن و بهمون کمک میکنن خودمون رو بهتر بشناسیم.

🔹اما برای داشتن یه شبکه‌ی خوب، چه نکاتی رو باید در نظر داشت؟

۱-سخاوت: بدونید که ساختن ارتباط باید یک بازی برد- برد باشه و اگر دوست دارید از رابطه‌ای منفعت ببرید باید به طرفتون هم سود برسونید.
اگر دوست داری شبکه‌ی خوبی داشته باشی، باید آماده باشی به افراد دیگه کمک کنی.

🔹این کمک معمولا مالی نیست اما باید بهشون تجربیات رو انتقال بدی و دانسته‌هات رو یاد بدی، اطلاعات مفیدت رو باشون به اشتراک بذاری و تو انجام کارها بهشون کمک کنی. این کمک‌ها مخصوصا وقتی مهم تره که انجام یک کار برای تو خیلی ساده باشه اما برای اون‌ها سخت.

🔹موضوع دیگه‌ اینه که هرچقدر فردی که میخوای در شبکه‌اش قرار بگیری موفق‌تر و با نفوذتر باشه، نیازه دهنده‌تر بشی، مثلا اگر دانشجویی، ایجاد ارتباط با یک دانشجوی دکترا شاید با چند تا کمک کوچیک و هم صحبتی انجام بشه اما برای ارتباط با استاد لازمه دستیار آموزشی بشی یا در پروژه‌ها کار کنی.

🔹۲-صبر: شبکه سازی موضوعی نیست که به سرعت انجام بشه، فرآیندی تدریجی هست که در بلند مدت جواب میده و نیاز به صرف وقت و انرژی داره. علاوه بر این شما نمیتونید ارتباط رو برای نیاز فوری ای که در حال حاضر دارید بسازید، بلکه ارتباطاتی که از قبل ساختید ممکنه نیازهای فعلیتون رو رفع کنن.

🔹۳-صداقت: اغلب افراد دوست ندارن به شکل ابزار بهشون نگاه کنید. اگر فقط برای منافع کسب و کاری باشون ارتباط میگیرید سعی نکنید این موضوع رو پنهان کنید و نشون بدید فردی هستید که دوست دارید ارتباط صمیمانه و عاطفی باشون داشته باشید.

🔹سعی نکنید برای کسی فیلم بازی کنید، شاید ابتدا گول ظاهرسازیتونو بخوره اما بعدا متوجه میشه و اعتمادش به شما رو از دست میده.
به نظرم به قصد شبکه سازی، شبکه سازی نکنید، با افرادی که بهشون علاقه مندید ارتباط بگیرید و سعی کنید از این ارتباط لذت ببرید و به طرف مقابل هم حس خوب بدید.

🔹۴- نیاز به صرف انرژی و زمان: برای گسترش شبکه ارتباطی مهمه که در شبکه‌های اجتماعی فعال باشید و محتوای مناسب بذارید، لازمه در دورهمی ها و رویداد‌ها شرکت کنید و سخنگو باشید. سعی کنید ارتباطتون رو با افراد زنده نگه دارید و ازش مراقبت کنید و این کارها همه نیاز به توجه و انرژی دارن.

🔹۵- رفتار حرفه‌ای و مناسب: برای ایجاد ارتباطات موثر، لازمه مناسبات ارتباطات عمومی و آداب معاشرت رو رعایت کنید و با افراد دلچسب و مناسب رفتار کنید. همینطور سعی کنید در محل کارتون حرفه ای رفتار کنید و حتی زمان ترک محل کارتون با دلخوشی خارج بشید تا ارتباطات اون محل رو از دست ندید.

🔹نکته‌ی آخر هم اینکه اهمیت شبکه سازی رو بزرگنمایی نکنید، اگر آدم درونگرایی هستید و یا علاقه و وقت ایجاد ارتباطات رو ندارید، رو خلق ارزش و ساخت تجربه همکاری بهتر تمرکز کنید و با رفتار حرفه‌ای سابقه خوبی برای خودتون بسازید، با داشتن این چیزا ارتباطات هم به طور خودکار ایجاد میشن.

🔹منبع این نوشته‌ جمع بندی نظر چندین نفر از جاهای مختلف هست که هیچکدوم علمی نبودن و برمبنای تجاربشون نوشته شده بودن.

- درتکاپو -
